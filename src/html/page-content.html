<div class="page-main-content">
  <ul
    class="bread-crumb"
  >
    <li
    >
      <a href="/" title="Bosh sahifa" itemprop="url">
        <span itemprop="name">Bosh sahifa</span>
      </a>
    </li>
    <li
    >
      <span itemprop="name">Inspeksiya haqida</span>
    </li>
  </ul>
  <div class="about-main">
    <h2>Inspeksiya haqida</h2>

    <h5>
      O‘zbekiston Respublikasi Vazirlar Mahkamasi huzuridagi Ta’lim sifatini
      nazorat qilish davlat inspeksiyasi to‘g‘risida
    </h5>
    <div class="accordions">
      <div class="accor">
        <div class="accor-head">I-BOB. UMUMIY QOIDALAR</div>
        <div class="accor-body" style="display: none;">
          <div>
            <p>
              1. Ushbu Nizom O‘zbekiston Respublikasi Vazirlar
              Mahkamasi&nbsp;huzuridagi Ta’lim sifatini nazorat&nbsp;qilish
              davlat inspeksiyasining (keyingi o‘rinlarda Davlat inspeksiyasi
              deb ataladi) maqomi, asosiy vazifalari,
              funksiyalari,&nbsp;huquqlari va javobgarligi, shuningdek
              faoliyatini tashkil etish tartibini belgilaydi.
            </p>
            <p>
              2. Davlat inspeksiyasi ta’lim tizimida o‘quv-tarbiya jarayonlari,
              professor-o‘qituvchilar tarkibi, kadrlar tayyorlash va ularning
              malakasini oshirish sifatini nazorat&nbsp;qilish bo‘yicha davlat
              siyosatini amalga oshiradigan, idoraviy mansubligi va
              tashkiliy-huquqiy shaklidan&nbsp;qat’i nazar, ta’lim
              muassasalarini attestatsiya va davlat akkreditatsiyasidan
              o‘tkazadigan maxsus vakolatli davlat boshqaruv
              organi&nbsp;hisoblanadi.
            </p>
            <p>
              3. Davlat inspeksiyasi o‘z faoliyatida O‘zbekiston Respublikasi
              Vazirlar Mahkamasiga bo‘ysunadi va unga&nbsp;hisobot beradi.
            </p>
            <p>
              4. Davlat inspeksiyasi yuridik shaxs&nbsp;hisoblanadi, O‘zbekiston
              Respublikasining Davlat gerbi tasviri tushirilgan va o‘z nomi
              davlat tilida yozilgan muhrga, mustaqil balansga, O‘zbekiston
              Respublikasi Moliya vazirligining&nbsp;g‘aznachiligida byudjet va
              byudjetdan tashqari shaxsiy&nbsp;g‘azna&nbsp;hisobvaraqlariga ega
              bo‘ladi.
            </p>
            <p>
              5. Davlat inspeksiyasi o‘z faoliyatida O‘zbekiston
              Respublikasi&nbsp;<a
                href="https://nrm.uz/contentf?doc=6127_o%E2%80%98zbekiston_respublikasining_konstituciyasi_(o%E2%80%98n_ikkinchi_chaqiriq_o%E2%80%98zbekiston_respublikasi_oliy_kengashining_o%E2%80%98n_birinchi_sessiyasida_qabul_qilingan)&amp;products=1_vse_zakonodatelstvo_uzbekistana"
                target="_blank"
                >Konstitutsiyasiga</a
              >&nbsp;va&nbsp;qonunlariga, O‘zbekiston Respublikasi Oliy
              Majlisi&nbsp;qarorlariga, O‘zbekiston Respublikasi Prezidentining
              farmonlari,&nbsp;qarorlari va farmoyishlariga, O‘zbekiston
              Respublikasi Vazirlar Mahkamasining&nbsp;qarorlari va
              farmoyishlariga, shuningdek ushbu Nizomga va
              boshqa&nbsp;qonun&nbsp;hujjatlariga amal&nbsp;qiladi.
            </p>
            <p>
              6. Davlat inspeksiyasi tarkibiga yuridik shaxs maqomiga ega
              bo‘lmagan&nbsp;Qoraqalpog‘iston Respublikasi va
              viloyatlardagi&nbsp;hududiy bo‘limlar (keyingi o‘rinlardaHududiy
              bo‘limlar deb ataladi) kiradi.
            </p>
            <p>
              Hududiy bo‘limlar o‘z faoliyatini Davlat inspeksiyasi tomonidan
              tasdiqlanadigan nizomga muvofiq&nbsp;amalga oshiradi.
            </p>
            <p>
              7. Davlat inspeksiyasi o‘z faoliyatini davlat&nbsp;hokimiyati va
              boshqaruvi organlari, mahalliy davlat&nbsp;hokimiyati organlari,
              nodavlat notijorat tashkilotlari va boshqa tashkilotlar bilan
              o‘zaro&nbsp;hamkorlikda amalga oshiradi.
            </p>
          </div>
        </div>
      </div>
      <div class="accor">
        <div class="accor-head">
          II-BOB. DAVLAT INSPЕKSIYASINING ASOSIY VAZIFALARI VA FUNKSIYALARI
        </div>
        <div class="accor-body">
          <div>
            <p>
              8.&nbsp;Quyidagilar Davlat inspeksiyasining asosiy
              vazifalari&nbsp;hisoblanadi:
            </p>
            <p>
              ta’lim tizimida o‘quv-tarbiya jarayonlari, professor-o‘qituvchilar
              tarkibi, kadrlar tayyorlash va ularning malakasini oshirish
              sifatini nazorat&nbsp;qilish, pedagog kadrlarga malaka toifalarini
              berish bo‘yicha davlat siyosatini amalga oshirish;
            </p>
            <p>
              idoraviy mansubligi va mulkchilik shaklidan&nbsp;qat’i nazar,
              ta’lim muassasalarini attestatsiya va davlat akkreditatsiyasidan
              o‘tkazish;
            </p>
            <p>
              o‘quvchilar, talabalar va tinglovchilar bilimlarining O‘zbekiston
              Respublikasi davlat ta’lim standartlari, davlat talablari va
              malaka talablariga muvofiqligini tahlil&nbsp;qilish, ta’lim
              muassasalari reytingini aniqlash;
            </p>
            <p>
              O‘zbekiston Respublikasi Vazirlar Mahkamasining Nodavlat ta’lim
              muassasalari faoliyatini litsenziyalash komissiyasining ishchi
              organi sifatida nodavlat ta’lim muassasalariga litsenziyalar
              berishni tashkil etish;
            </p>
            <p>
              xorijiy mamlakatlarda berilgan ta’lim
              to‘g‘risidagi&nbsp;hujjatlarni tan olish va nostrifikatsiyalash
              (ekvivalentligini aniqlash)ni tashkil etish;
            </p>
            <p>
              respublika&nbsp;hududida xorijiy ta’lim muassasalarining ta’lim
              faoliyatini yuritish&nbsp;huquqiga ruxsatnomalar berish uchun
              taqdim etilgan&nbsp;hujjatlarni ekspertizadan o‘tkazish;
            </p>
            <p>
              ta’lim va ilmiy-tadqiqot muassasalari tomonidan beriladigan
              rasmiy&nbsp;hujjatlarga apostil&nbsp;qo‘yish.
            </p>
            <p>
              9. Davlat inspeksiyasi o‘ziga yuklangan vazifalarni bajarish
              uchun&nbsp;quyidagi funksiyalarni amalga oshiradi:
            </p>
            <p>
              a) ta’lim tizimida o‘quv-tarbiya jarayonlari,
              professor-o‘qituvchilar tarkibi, kadrlar tayyorlash va ularning
              malakasini oshirish sifatini nazoratqilish bo‘yicha davlat
              siyosatini amalga oshirish sohasida:
            </p>
            <p>
              o‘quvchilar, talabalar va tinglovchilar bilimlarining O‘zbekiston
              Respublikasi davlat ta’lim standartlari, davlat talablari va
              malaka talablariga muvofiqligini tizimli ravishda
              tahlil&nbsp;qilish;
            </p>
            <p>
              pedagog kadrlarga lavozim va malaka toifalarini berish uchun
              normativ-huquqiy&nbsp;hujjatlar loyihalarini ishlab chiqish;
            </p>
            <p>
              pedagog kadrlarga malaka toifalarini berish jarayonini tashkil
              etish jadvallarini tuzish va tasdiqlash;
            </p>
            <p>
              ta’lim sohasidagi boshqaruv organlari&nbsp;hamda mahalliy ijro
              etuvchi&nbsp;hokimiyat organlarining pedagog kadrlarga mos
              ravishda lavozim va malaka toifalarini berishni
              tashkil&nbsp;qilish va o‘tkazish borasidagi faoliyatini
              muvofiqlashtirish va nazorat&nbsp;qilish;
            </p>
            <p>
              pedagog kadrlarga lavozim va malaka toifalarini berish
              davriyligi&nbsp;haqidagi ma’lumotlar bazasini shakllantirish;
            </p>
            <p>
              pedagog kadrlarga lavozim va malaka toifalari berishni tashkil
              etish;
            </p>
            <p>
              lavozim va malaka toifalariga ega bo‘lgan pedagog kadrlarga
              belgilangan namunadagi malaka toifalariga oid sertifikatlar
              berish;
            </p>
            <p>
              pedagog kadrlarning nazorat sinovlari natijasi bo‘yicha lavozim va
              malaka toifalariga oid sertifikatlar berilganligi to‘g‘risidagi
              ma’lumotlarni Davlat inspeksiyasining rasmiy veb-saytida
              e’lon&nbsp;qilib borish;
            </p>
            <p>
              kadrlar tayyorlash sifatini nazorat&nbsp;qilishda ish
              beruvchilarning ta’lim muassasalarida kadrlar tayyorlash sifati
              bo‘yicha takliflari asosida mutaxassislik malaka talablarini
              takomillashtirish bo‘yicha takliflar ishlab chiqish;
            </p>
            <p>
              davlat ta’lim standartlari, davlat talablari va malaka
              talablarini, shuningdek ular asosida ta’limning barcha turlari
              bo‘yicha ishlab chiqilgan o‘quv reja va dasturlarini ekspertizadan
              o‘tkazish;
            </p>
            <p>
              ta’lim muassasalarida o‘quv-tarbiya&nbsp;hamda kadrlar tayyorlash
              sifati monitoringini tashkil etish va amalga oshirish;
            </p>
            <p>
              uzluksiz ta’lim tizimida tashkil etiladigan fan olimpiadalari,
              bellashuvlar va turli ko‘rik-tanlovlarni xolis va adolatli
              o‘tkazilishini nazorat&nbsp;qilish, natijalarini tahlil etish;
            </p>
            <p>
              ta’lim sifatini baholash sohasida xalqaro&nbsp;hamkorlikni
              yo‘lga&nbsp;qo‘yish;
            </p>
            <p>
              b) idoraviy mansubligi va tashkiliy-huquqiy shaklidan&nbsp;qat’i
              nazar, ta’lim muassasalarini attestatsiya va davlat
              akkreditatsiyasidan o‘tkazish sohasida:
            </p>
            <p>
              O‘zbekiston Respublikasi Oliy va o‘rta maxsus ta’lim vazirligi,
              O‘rta maxsus, kasb-hunar ta’limi markazi&nbsp;hamda
              Xalq&nbsp;ta’limi vazirligi bilan birgalikda ta’lim sifatini
              nazorat&nbsp;qilish va ta’lim muassasalari faoliyatini baholash
              mezonlarini ishlab chiqish;
            </p>
            <p>
              ta’lim sifati nazorati&nbsp;hamda attestatsiya
              jarayonida&nbsp;qo‘llaniladigan nazorat materiallarini ishlab
              chiqish, maxfiyligini saqlash bo‘yicha chora-tadbirlar kompleksini
              amalga oshirish;
            </p>
            <p>
              ta’lim muassasalarini attestatsiyadan o‘tkazish uchun jalb
              etiladigan ekspertlarni tanlash, o‘qitish va o‘qitish yakunlari
              bo‘yicha ushbu ekspertlarni saralab olish mexanizmini ishlab
              chiqish va takomillashtirish;
            </p>
            <p>
              ta’lim muassasalarini attestatsiyadan o‘tkazish jadvallarini
              ishlab chiqish va tasdiqlash;
            </p>
            <p>
              ta’lim muassasalarini attestatsiya va davlat akkreditatsiyasidan
              o‘tkazish jarayonini muvofiqlashtirish va nazorat&nbsp;qilish;
            </p>
            <p>
              ta’lim sifati monitoringi, attestatsiya o‘tkazish jarayonida
              aniqlangan kamchiliklarni o‘z vaqtida bartaraf etilishini
              nazorat&nbsp;qilish;
            </p>
            <p>
              attestatsiya natijalariga ko‘ra, ta’lim muassasalarini davlat
              akkreditatsiyasidan o‘tkazish;
            </p>
            <p>
              davlat akkreditatsiyasidan o‘tgan ta’lim muassasalarining
              reyestrini yuritish;
            </p>
            <p>
              ta’lim muassasalarini attestatsiyadan o‘tkazish jarayoni va
              natijalariga doir masalalar bo‘yicha ekspert
              xulosalari,&nbsp;hisobotlar, tahliliy materiallar tayyorlash;
            </p>
            <p>
              idoraviy mansubligidan va tashkiliy-huquqiy shaklidan&nbsp;qat’i
              nazar, ta’lim muassasalarini tashkil etish (qayta tashkil etish,
              tugatish)&nbsp;hamda ularning maqomini&nbsp;qayta ko‘rib chiqish
              bo‘yicha tegishli xulosalar tayyorlash;
            </p>
            <p>
              v) o‘quvchilar, talabalar va tinglovchilar bilimlarining
              O‘zbekiston Respublikasi davlat ta’lim standartlari, davlat
              talablari va malaka talablariga muvofiqligini tahlil&nbsp;qilish,
              ta’lim muassasalari reytingini aniqlash sohasida:
            </p>
            <p>
              o‘quvchilar, talabalar va tinglovchilar bilimlarini aniqlash
              maqsadida nazorat materiallarini ishlab chiqish;
            </p>
            <p>
              nazorat ishlarini o‘tkazish, natijalarni tahlil&nbsp;qilish,
              ta’lim sifatiga ta’sir ko‘rsatgan omillarni aniqlash, shu jumladan
              ta’lim muassasalarida umumta’lim fanlari va kasbiy fanlar bo‘yicha
              tanlab olish asosida bitiruvchilarning ta’lim tayyorgarligi
              darajasi va o‘qitish sifati monitoringini o‘tkazish orqali ta’lim
              sifatiga ta’sir etuvchi omillarni aniqlash;
            </p>
            <p>
              o‘quvchilar, talabalar va tinglovchilar o‘rtasida ta’lim sifatini
              oshirish, davlat ta’lim standartlari, davlat talablari va malaka
              talablarini bajarish darajasini o‘rganishga&nbsp;qaratilgan
              intellektual ko‘rik-tanlovlar, musobaqalarni tashkil etish;
            </p>
            <p>
              ta’lim va kadrlar tayyorlash sifati monitoringini olib borish va
              nazorat&nbsp;qilish bo‘yicha tashkiliy-huquqiy va metodik
              ko‘rsatmalarni ishlab chiqishni tashkil etish;
            </p>
            <p>
              zamonaviy axborot-telekommunikatsiya texnologiyalariga
              asoslangan&nbsp;holda ta’lim va kadrlar tayyorlash sifati
              monitoringini olib borish;
            </p>
            <p>
              ta’lim muassasalarida o‘qitish va kadrlar tayyorlash sifatini
              o‘rganish maqsadida ijtimoiy so‘rovlarni o‘tkazish;
            </p>
            <p>
              ta’lim sifatini baholash natijalari bo‘yicha tahliliy ma’lumotlar
              tayyorlash;
            </p>
            <p>
              ta’lim sifatini baholash natijalari asosida ta’lim va kadrlar
              tayyorlash sifatining umumiy&nbsp;holati bo‘yicha ta’lim
              muassasalari reytingini aniqlash;
            </p>
            <p>
              g) O‘zbekiston Respublikasi Vazirlar Mahkamasining Nodavlat ta’lim
              muassasalari faoliyatini litsenziyalash komissiyasining ishchi
              organi sifatida nodavlat ta’lim muassasalariga litsenziyalar
              berish sohasida:
            </p>
            <p>
              talabgorlarning litsenziya berish to‘g‘risidagi
              arizalarini&nbsp;qabul&nbsp;qilish va ko‘rib chiqishni tashkil
              etish;
            </p>
            <p>
              talabgorlarning arizalarini ko‘rib chiqish natijalari bo‘yicha
              ekspert xulosasini tayyorlash;
            </p>
            <p>
              talabgorlarning arizalarini ko‘rib chiqish natijalari&nbsp;haqida
              talabgorlarga ma’lumot berish;
            </p>
            <p>
              ijobiy ekspert xulosalari asosida litsenziyalarni rasmiylashtirish
              va nodavlat ta’lim muassasalariga berish;
            </p>
            <p>
              d) xorijiy mamlakatlarda berilgan ta’lim
              to‘g‘risidagi&nbsp;hujjatlarni tan olish va nostrifikatsiyalash
              (ekvivalentligini aniqlash)ni tashkil etish sohasida:
            </p>
            <p>
              O‘zbekiston Respublikasi Oliy va o‘rta maxsus ta’lim vazirligi,
              Xalq&nbsp;ta’limi vazirligi, Adliya vazirligi&nbsp;hamda boshqa
              manfaatdor vazirliklar va idoralarning vakillaridan iborat
              tarkibda tegishli ta’lim yo‘nalish (mutaxassislik)lari bo‘yicha
              xorijiy mamlakatlarda berilgan ta’lim to‘g‘risidagihujjatlarni tan
              olish va nostrifikatsiyalash (ekvivalentligini aniqlash) bo‘yicha
              ekspertizadan o‘tkazuvchi ekspert komissiyasini (keyingi
              o‘rinlarda Ekspert komissiyasi deb ataladi) shakllantirish va
              uning ishini tashkil etish;
            </p>
            <p>
              talabgorlardan xorijiy mamlakatlarda berilgan ta’lim
              to‘g‘risidagi&nbsp;hujjatlarni tan olish va nostrifikatsiyalash
              (ekvivalentligini aniqlash) uchun zarur bo‘lgan ta’lim
              to‘g‘risidagi va boshqa&nbsp;hujjatlarni&nbsp;qabul&nbsp;qilib
              olish;
            </p>
            <p>
              ta’lim to‘g‘risidagi&nbsp;hujjatlarni nostrifikatsiyalash
              (ekvivalentligini&nbsp;qayd etish) jarayoni uchun barcha
              zarur&nbsp;hujjatlar mavjudligini aniqlash va materiallarni
              Ekspert komissiyasiga yuborishni tashkil etish;
            </p>
            <p>
              Ekspert komissiyasi tomonidan nostrifikatsiyalash
              (ekvivalentligini&nbsp;qayd etish) uchun taqdim etilgan ta’lim
              to‘g‘risidagi&nbsp;hujjatni ekspertizadan o‘tkazish natijasiga
              ko‘ra xulosa tayyorlanishini tashkil etish;
            </p>
            <p>
              Ekspert komissiyasining xulosasi&nbsp;haqida talabgorga
              ma’lum&nbsp;qilish;
            </p>
            <p>
              xorijiy davlatlarda ta’lim olganlik to‘g‘risidagi&nbsp;hujjatlar
              tan olinganda va nostrifikatsiyalash (ekvivalentligini&nbsp;qayd
              etish) amalga oshirilganda talabgorga davlat namunasidagi
              guvohnomalar rasmiylashtirilishini tashkil etish;
            </p>
            <p>
              ye) respublika&nbsp;hududida xorijiy ta’lim muassasalarining
              ta’lim faoliyatini yuritish&nbsp;huquqiga ruxsatnomalar berish
              uchun taqdim etilganhujjatlarni ekspertizadan o‘tkazish sohasida:
            </p>
            <p>
              respublika&nbsp;hududida xorijiy ta’lim muassasalarining ta’lim
              faoliyatini yuritish&nbsp;huquqiga ruxsatnomalar berish uchun
              taqdim etilgan&nbsp;hujjatlarni&nbsp;qabulqilib olish;
            </p>
            <p>
              respublika&nbsp;hududida xorijiy ta’lim muassasalarining ta’lim
              faoliyatini yuritish&nbsp;huquqiga ruxsatnomalar berish uchun
              taqdim etilgan&nbsp;hujjatlarni ekspertizadan o‘tkazish;
            </p>
            <p>
              pedagog kadrlar ta’minoti, moddiy-texnik baza, o‘quv-laboratoriya
              jihozlari va boshqa texnik vositalarni ta’lim dasturini amalga
              oshirish uchun yetarliligi yuzasidan ekspert xulosasini
              tayyorlash;
            </p>
            <p>
              j) ta’lim va ilmiy-tadqiqot muassasalari tomonidan beriladigan
              rasmiy&nbsp;hujjatlarga apostil&nbsp;qo‘yish sohasida:
            </p>
            <p>
              apostil&nbsp;qo‘yish uchun murojaatlar va
              tegishli&nbsp;hujjatlarni&nbsp;qabul&nbsp;qilish&nbsp;hamda
              ro‘yxatdan o‘tkazish;
            </p>
            <p>
              apostil&nbsp;qo‘yish to‘g‘risidagi murojaatni ko‘rib chiqish;
            </p>
            <p>
              apostil&nbsp;qo‘yish to‘g‘risidagi murojaatni ko‘rib chiqish
              natijalari&nbsp;haqida ariza beruvchiga ma’lumot berish.
            </p>
            <p>
              10.&nbsp;Hududiy bo‘limlar&nbsp;quyidagi vazifalarni amalga
              oshiradi:
            </p>
            <p>
              ta’lim muassasalari attestatsiyasining o‘tkazilishini, uning
              sifatli va samarali tashkil&nbsp;qilinishini muvofiqlashtirish va
              nazorat&nbsp;qilish;
            </p>
            <p>
              ta’lim muassasalarini attestatsiyadan o‘tkazish jarayonida Davlat
              inspeksiyasi va ta’lim sohasidagi&nbsp;hududiy boshqaruv organlari
              o‘rtasidagi o‘zarohamkorlikni muvofiqlashtirish;
            </p>
            <p>
              oliy ta’lim, oliy o‘quv yurtidan keyingi ta’lim&nbsp;hamda kadrlar
              malakasini oshirish va ularni&nbsp;qayta tayyorlash ta’lim
              muassasalarini attestatsiyadan o‘tkazish jarayonida oliy ta’lim
              muassasalarining ta’lim sifatini nazorat&nbsp;qilish bo‘limlari
              tomonidan o‘tkaziladigan ichki attestatsiya jarayonini
              muvofiqlashtirish;
            </p>
            <p>
              ta’lim va kadrlar tayyorlash monitoringini olib borish va sifatini
              nazorat&nbsp;qilish jarayonida tashkiliy ishlarni amalga oshirish.
            </p>
          </div>
        </div>
      </div>
      <div class="accor">
        <div class="accor-head">
          III-BOB. DAVLAT INSPЕKSIYASINING HUQUQLARI VA JAVOBGARLIGI
        </div>
        <div class="accor-body">
          <div>
            <p>
              11. Davlat inspeksiyasi o‘ziga yuklatilgan vazifalar va
              funksiyalarni amalga oshirish uchun&nbsp;quyidagi&nbsp;huquqlarga
              ega:
            </p>
            <p>
              o‘ziga yuklatilgan vazifalar va funksiyalarni bajarish uchun
              vazirliklar, idoralar, ta’lim muassasalaridan zarur ma’lumotlar va
              materiallarni olish;
            </p>
            <p>
              ta’lim tizimida o‘quv-tarbiya jarayonlari, professor-o‘qituvchilar
              tarkibi, kadrlar tayyorlash va ularning malakasini oshirish
              sifatini nazorat&nbsp;qilish bo‘yicha ta’lim va ilmiy-tadqiqot
              muassasalari rahbarlari tomonidan ta’lim
              to‘g‘risidagi&nbsp;qonun&nbsp;hujjatlari
              buzilgan&nbsp;holda&nbsp;qabul&nbsp;qilingan buyruqlar,
              farmoyishlar vaqarorlarning amal&nbsp;qilishini
              to‘xtatib&nbsp;qo‘yish;
            </p>
            <p>
              ta’lim muassasalarida ta’lim sifatini, ta’limning barcha turlari
              bo‘yicha o‘quv rejalari va dasturlarining davlat ta’lim
              standartlariga, davlat talablari va malaka talablariga
              muvofiqligini belgilangan tartibda tekshirish;
            </p>
            <p>
              attestatsiya jarayonida aniqlangan kamchiliklarni bartaraf etish
              bo‘yicha amalga oshirilgan ishlar to‘g‘risidagi ma’lumotlarni
              ta’lim sohasidagi boshqaruv organlari va ta’lim muassasalaridan
              talab&nbsp;qilib olish;
            </p>
            <p>
              shartnoma asosida ilmiy-metodik va axborot-konsalting xizmatlarini
              ko‘rsatish;
            </p>
            <p>
              o‘ziga yuklatilgan vazifalarni&nbsp;hal etish uchun vazirliklar va
              idoralar, ta’lim muassasalarining olimlari, amaliyotchi pedagog
              o‘qituvchi-metodistlar&nbsp;hamda xorijiy ekspertlarni jalb
              etgan&nbsp;holda innovatsion laboratoriyalar, tayanch ta’lim
              muassasalarini belgilash, maqsadli ilmiy-tadqiqot, ijodiy
              guruhlar, ilmiy kengash va komissiyalar tashkil etish;
            </p>
            <p>
              o‘z vakolatlari doirasida vazirliklar va idoralar, xalqaro va
              xorijiy tashkilotlar bilan&nbsp;hamkorlikni amalga oshirish;
            </p>
            <p>
              ta’lim va kadrlar tayyorlash sifati muammolari bo‘yicha xalqaro
              konferensiyalar, kongresslar, simpoziumlar, seminar va o‘quvlar
              tashkil etish va ularda ishtirok etish, shuningdek davlatlararo
              va&nbsp;hukumatlararo&nbsp;hamkorlik masalalari bo‘yicha
              muzokaralarda&nbsp;qatnashish;
            </p>
            <p>
              o‘zining vakolatlariga kiradigan masalalar yuzasidan mahalliy
              davlat&nbsp;hokimiyati organlari va ta’lim sohasidagi boshqaruv
              organlari, fuqarolarning o‘zini o‘zi boshqarish organlari,
              nodavlat notijorat tashkilotlari rahbarlari va mutaxassislarini
              jalb etgan&nbsp;holda ta’lim sifati monitoringini,
              konferensiyalar, yig‘ilishlar, seminarlar va boshqa tadbirlarni
              o‘tkazish;
            </p>
            <p>
              o‘z vakolatiga tegishli masalalarda o‘quv&nbsp;qo‘llanma, metodik
              ishlanmalar, nazorat materiallarini ishlab chiqish;
            </p>
            <p>
              ta’lim muassasalarini attestatsiyadan o‘tkazish jarayonida ta’lim
              sifatiga oid aniqlangan kamchiliklar va nuqsonlar uchun ushbu
              muassasalarning rahbar va pedagog xodimlariga nisbatan
              jarimalar&nbsp;qo‘llash.
            </p>
            <p>
              Davlat inspeksiyasi&nbsp;qonun&nbsp;hujjatlariga
              muvofiq&nbsp;boshqa&nbsp;huquqlarga&nbsp;ham ega bo‘lishi mumkin.
            </p>
            <p>
              12. Davlat inspeksiyasi o‘z vakolatlari doirasida vazirliklar,
              davlat&nbsp;qo‘mitalari, idoralar, mahalliy davlat&nbsp;hokimiyati
              organlari boshqa tashkilotlar, mansabdor shaxslar va fuqarolar
              tomonidan bajarilishi majburiy bo‘lgan
              normativ-huquqiy&nbsp;hujjatlar&nbsp;qabul&nbsp;qilishga&nbsp;haqlidir.
            </p>
            <p>
              Davlat inspeksiyasi zarur&nbsp;hollarda, davlat boshqaruvining
              boshqa organlari bilan birgalikda belgilangan
              tartibda&nbsp;qo‘shma&nbsp;qarorlar va boshqa&nbsp;hujjatlar
              chiqarish&nbsp;huquqiga ega.
            </p>
            <p>
              13. Davlat inspeksiyasi o‘ziga yuklangan vazifalar va
              funksiyalarning bajarilishi uchun&nbsp;qonun&nbsp;hujjatlarida
              belgilangan tartibda javob beradi.
            </p>
          </div>
        </div>
      </div>
      <div class="accor">
        <div class="accor-head">
          IV-BOB. DAVLAT INSPЕKSIYASI FAOLIYATINI TASHKIL ETISH
        </div>
        <div class="accor-body">
          <div>
            <p>
              14. Davlat inspeksiyasiga O‘zbekiston Respublikasi Vazirlar
              Mahkamasi tomonidan belgilangan tartibda lavozimga tayinlanadigan
              va lavozimdan ozodqilinadigan boshliq&nbsp;boshchilik&nbsp;qiladi.
            </p>
            <p>
              Davlat inspeksiyasi boshlig‘ining O‘zbekiston Respublikasi
              Vazirlar Mahkamasi tomonidan belgilangan tartibda lavozimga
              tayinlanadigan va lavozimdan ozod&nbsp;qilinadigan o‘rinbosari
              bo‘ladi.
            </p>
            <p>
              Davlat inspeksiyasi boshlig‘i maqomiga ko‘ra O‘zbekiston
              Respublikasi vaziriga, o‘rinbosar esa - tegishli ravishda vazir
              o‘rinbosariga tenglashtiriladi.
            </p>
            <p>
              Davlat inspeksiyasining bosh boshqarma boshliqlari, bo‘lim
              boshliqlari va xodimlari, shu jumladan&nbsp;Hududiy bo‘limlar
              xodimlari Davlat inspeksiyasi boshlig‘i tomonidan lavozimga
              tayinlanadi va lavozimdan ozod&nbsp;qilinadi.
            </p>
            <p>
              15. Davlat inspeksiyasi boshlig‘i:
            </p>
            <p>
              Davlat inspeksiyasi faoliyatiga bevosita rahbarlik&nbsp;qiladi va
              Davlat inspeksiyasiga yuklangan vazifalar va funksiyalarning
              bajarilishi yuzasidan shaxsan javob beradi;
            </p>
            <p>
              Davlat inspeksiyasi xodimlari tomonidan bajarilishi majburiy
              bo‘lgan buyruqlar chiqaradi va ko‘rsatmalar beradi;
            </p>
            <p>
              Davlat inspeksiyasining tarkibiy bo‘linmalari va&nbsp;Hududiy
              bo‘limlari to‘g‘risidagi nizomlarini tasdiqlaydi;
            </p>
            <p>
              Davlat inspeksiyasi vakolatiga kiruvchi masalalar
              bo‘yicha&nbsp;qarorlar&nbsp;qabul&nbsp;qiladi;
            </p>
            <p>
              Davlat inspeksiyasi faoliyatining joriy va istiqbol rejalarini
              tuzilishini tashkil etadi;
            </p>
            <p>
              Davlat inspeksiyasi xodimlarini rag‘batlantiradi&nbsp;hamda ularni
              davlat mukofotlari, faxriy unvonlar, faxriy yorliqlar berilishiga
              tavsiya etadi;
            </p>
            <p>
              Davlat inspeksiyasi xodimlarini zarur&nbsp;hollarda intizomiy
              javobgarlikka tortadi.
            </p>
            <p>
              Davlat inspeksiyasi boshlig‘i&nbsp;qonun&nbsp;hujjatlariga
              muvofiq&nbsp;boshqa vakolatlarni&nbsp;ham amalga oshirishi mumkin.
            </p>
            <p>
              16. Davlat inspeksiyasida Davlat inspeksiyasi boshlig‘i, uning
              o‘rinbosari, bosh boshqarma boshliqlari, bo‘lim boshliqlari va
              yuqori malakali xodimlardan iborat tarkibda ilmiy-metodik kengash
              tashkil etiladi. Ilmiy-metodik kengash a’zolarining soni va
              shaxsiy tarkibi Davlat inspeksiyasi boshlig‘i buyrug‘i bilan
              tasdiqlanadi.
            </p>
            <p>
              17. Ilmiy-metodik kengash mazkur Nizomga muvofiq&nbsp;Davlat
              inspeksiyasiga yuklatilgan vazifalarni amalga oshirish jarayoniga
              oid ilmiy, metodik va normativ-huquqiy&nbsp;hujjatlarga oid
              masalalarni ko‘rib chiqadi.
            </p>
            <p>
              Ilmiy-metodik kengash&nbsp;qarorlari Davlat inspeksiyasi
              boshlig‘ining buyrug‘i bilan amalga oshiriladi.
            </p>
          </div>
        </div>
      </div>
      <div class="accor">
        <div class="accor-head">
          V-BOB. DAVLAT INSPЕKSIYASI FAOLIYATINI MOLIYALASHTIRISH
        </div>
        <div class="accor-body">
          <div>
            <p>
              18. Davlat inspeksiyasi faoliyati&nbsp;quyidagi
              manbalar&nbsp;hisobidan moliyalashtiriladi:
            </p>
            <p>
              O‘zbekiston Respublikasi Davlat byudjeti mablag‘lari;
            </p>
            <p>
              homiylar - yuridik va jismoniy shaxslarning, O‘zbekiston
              Respublikasi rezidentlari va norezidentlarining mablag‘lari;
            </p>
            <p>
              grantlar, xizmat ko‘rsatishdan tushgan
              daromadlar&nbsp;hamda&nbsp;qonun&nbsp;hujjatlarida taqiqlanmagan
              boshqa manbalar.
            </p>
            <p>
              19. Davlat inspeksiyasining xarajatlar smetasi, daromadlar va
              xarajatlar smetasi belgilangan tartibda Davlat inspeksiyasi
              boshlig‘i tomonidan tasdiqlanadi va O‘zbekiston Respublikasi
              Moliya vazirligida ro‘yxatdan o‘tkaziladi.
            </p>
            <p>
              20. Davlat inspeksiyasi o‘zining kasaba uyushmasining taklifiga
              muvofiq&nbsp;Davlat inspeksiyasi rahbarlari va xodimlariga
              ustamalar belgilashi&nbsp;hamda oylik ish&nbsp;haqining bir
              baravari miqdorigacha mukofotlashi mumkin.
            </p>
          </div>
        </div>
      </div>
      <div class="accor">
        <div class="accor-head">VI-BOB. YAKUNIY QOIDA</div>
        <div class="accor-body">
          <div>
            <p>
              21. Davlat inspeksiyasini&nbsp;qayta tashkil etish va
              tugatish&nbsp;qonun&nbsp;hujjatlarida belgilangan tartibda amalga
              oshiriladi.
            </p>
            <p>
              "O‘zbekiston Respublikasi&nbsp;qonun&nbsp;hujjatlari to‘plami",<br /><b
                >2017 yil 24 iyul, 29-son, 698-modda</b
              >
            </p>
          </div>
        </div>
      </div>
    </div>
    <h3>Bank rekvizitlari:</h3>
    <ul>
      <li>
        <b>Tashkilot nomi:</b> O‘zR VM huzuridagi Ta’lim sifatini nazorat qilish
        davlat inspeksiyasi
      </li>
      <li><b>Hisob raqam:</b> 23402000300100001010</li>
      <li><b>INN:</b> 201 122 919</li>
      <li><b>Bank:</b> XKKM Markaziy banki Bosh boshqarmasi</li>
      <li><b>MFO:</b> 00014</li>
      <li><b>L/S:</b> 4014108602262943422220252</li>
      <li><b>INN:</b> 305 131 656</li>
    </ul>

    <div class="about-contact">
      <h3>Bog‘lanish</h3>
      <p><b>Manzil:</b> Toshkent sh. Chilonzor tum., Nurxon ko‘chasi 21-uy</p>
      <p><b>Telefonlar:</b> +998 71 231-07-53</p>
      <p>
        <b>Elektron pochta:</b> <a href="mailto:info@tdi.uz">info@tdi.uz</a>
      </p>
      <a href="#" class="recep-btn"
        ><img
          src="img/stop.png"
          style="width: 18px; height: 18px;"
          alt="Stop-korrupsiya!"
        />Stop-korrupsiya!</a
      >
    </div>
  </div>
</div>
